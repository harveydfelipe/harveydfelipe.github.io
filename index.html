<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0, shrink-to-fit=no">
    <link rel="stylesheet" href="https://cdn.jsdelivr.net/npm/bootstrap@4.5.3/dist/css/bootstrap.min.css" integrity="sha384-TX8t27EcRE3e/ihU7zmQxVncDAy5uIKz4rEkgIXeMed4M0jlfIDPvg6uqKI2xXr2" crossorigin="anonymous">
    <title>Blog ni Bruce Wayne</title>
</head>
<body>
    <div>
        <p>
            &emsp;&emsp;<em>Nobyembre 25, 2020 —Tatlumpung araw bago Pasko<br></em>
        </p>
        
        <p>
            &emsp;&emsp;Kada papalapit na ang panahon ng Pasko, agad na pumapasok sa isip ko ang mga awitin nina Jose Mari Chan at Mariah Carey, ang pagtambol ng lata na sinasabayan ng pagkanta ng “<em>anggg pasko ay sumaaapit…</em>” sa labas ng gate namin, at ang tila anghel na boses na ume-echo sa dingding ng simbahan tuwing Simbang Gabi. Para sa akin, higit pa ito sa mga panlasang iniuugnay natin sa panahon ng Pasko gaya ng Christmas ham at bibingka, o sa mga belen at malalaking Christmas tree na palagi na nating nakikita sa mga mall.
        </p> 
        
        <p>
            &emsp;&emsp;Para sa akin, ang musika ang nagdadala ng <em>magic</em> na ating kinagigiliwan tuwing Pasko.
        </p>
        
        <p>
            &emsp;&emsp;Totoo na hindi kumpleto ang karanasan sa Pilipinong Pasko kung hindi natin maririnig ang <em>Christmas In Our Hearts</em> nang hindi bababa sa dalawampung beses kada linggo, o ang iba pa sa napakaraming mga kanta na makukuha natin sa pag-<em>search</em> lang sa <em>Youtube</em> ng “filipino christmas songs.” Pero may isang kanta na naninindigan sa lahat ng nasa <em>best Tagalog Christmas songs collection</em> para sa akin: ang kantang <em>Star ng Pasko</em>.
        </p>

        <!-- Star ng Pasko Music Video -->

        <p>
            &emsp;&emsp;Ang <em>Star ng Pasko</em> ay ang 2009 Christmas ID ng media agency na ABS-CBN. Ngayon, baka tinatanong mo, “bakit <em>Star ng Pasko</em>?” At para masagot ko yan, kailangan mabigyang-linaw ang dahilan kung bakit nga ba ginawa ang kantang ‘to. Sabi nga nila sa kanilang website:
        </p>
        
        <p>
            <em>“The catchy tune of Bro, Ikaw Ang Star Ng Pasko in 2009 is one of the most memorable Christmas Station IDs [because] of the deeper meaning it sends to all the Filipinos who suffered from Typhoon Ondoy. After being largely damaged by the fourth worst natural disaster in the Philippines, the Filipinos remained strong in faith and continued to find joy in every situation as relayed through the message of the video.”</em>
        </p>

        <p>
            <em>[Ang nakagigiliw na tono ng Bro, Ikaw Ang Star Ng Pasko noong 2009 ay isa sa mga pinakatumatatak na Station ID para sa Pasko [dahil] sa mas malalim na kahulugan na inihahatid nito sa lahat ng mga Pilipinong naghirap dahil sa Bagyong Ondoy. Pagkatapos masalanta ng pang-apat na pinakamalalang natural na sakuna sa Pilipinas, ang mga Pilipino ay nanatiling malakas ang pananampalataya at patuloy na naghahanap ng kaligayahan sa lahat ng sitwasyon na ipinamalas sa pamamagitan ng mensahe ng bidyo.]</em>
        </p>
        
        <p>
            &emsp;&emsp;<em>Setyembre 25, 2009—Siyamnapu’t isang araw bago Pasko</em>
        </p>

        <p>
            &emsp;&emsp;Nag-<em>landfall</em> ang Bagyong Ondoy sa Pilipinas, at sa isang gabi lang, lumubog sa di-bababa sa dibdib na tubig-baha ang maraming mga probinsya; nagsiliparan ang mga bubong at nagsitumbahan pati ang mga malalaki’t matatandang puno sa lakas ng hangin. Ayon sa ulat ng news blog na thePhilippines.ph at ABS-CBN, 464 na tao ang pumanaw, napakaraming pamilya ang nawalan ng kabuhayan, at di bababa sa halagang P89,870,000.00 ang nasirang imprastraktura dahil sa bagyo. Dahil dito, para sa napakaraming Pilipino, ipinagdiriwang nila ang Pasko ng taong 2009 na may dala-dalang hirap at pighati.
            <br>
            &emsp;&emsp;Ang tugon ng ABS-CBN sa kalamidad na ito ay ang Star ng Pasko. Nakikita nga mismo sa pahayag nila sa taas na malay ang Star ng Pasko sa pinsala ng Ondoy, at nakukuha ang kamalayan na ito mula sa layunin ng kanta na upang makapagbigay ng suporta sa mga kababayan nating nasalanta ng bagyo.
            <br>
            &emsp;&emsp;At hindi naman katakataka ito, ang ABS-CBN nga ay isa sa mga pangunahing media agency sa Pilipinas. 48 na porsyento ng mga manonood na Pilipino ang tumatangkilik sa ABS-CBN noong 2009, at dala nito ang responsibilidad sa maaasahan at napapanahon na impormasyon na kanilang ibinibigay para sa masa, lalo pa’t importante ito sa epektibong pagresponde ng gobyerno, tulong mula sa mga pribadong indibidwal o grupo, at ang koordinasyon sa mga mamamayan na apektado mismo sa panahon ng sakuna. 
        </p>
        
        <p>
            &emsp;&emsp;<em>Hulyo 10, 2020—Isangdaan at animnapu’t walong araw bago Pasko</em>
        </p>
        
        <p>
            &emsp;&emsp;Kaya naman ang pagtanggi ng kamara sa bagong prangkisa ng ABS-CBN na dahilan sa pag-shutdown ng ABS-CBN noong kalagitnaan ng 2020 ay may kaakibat na panganib sa lipunang Pilipino na nasa lebel ng Bagyong Ondoy. Noong nakaraang Nobyembre 2020 nga makikita mula sa mga social media sites at balita online na ang kawalan ng maaasahang serbisyo mula sa mga regional tv stations na nakagawian na ng mga taga-probinsya ay isa sa mga pangunahing dahilan kung bakit malaki ang pinsala ng Bagyong Ulysses na nag-landfall ilang araw pa lang ang nakalilipas.
        </p>

        <!-- Twitter Post -->

        <p>
            <em>Pahayag sa Social Media App na Twitter ng Nababahalang Netizen</em>
        </p>

        <p>
            &emsp;&emsp;Sabi nga rin sa isang artikulo ng news agency na Rappler:
        </p>

        <p>
            <em>With the absence of the regional stations [of ABS-CBN], there are now limited options for people,  as not everyone has the means to access alternative platforms such as radio and social media.</em>
        </p>

        <p>
           <em>[Sa pagkawala ng mga rehiyonal na istasyon [ng ABS-CBN], limitado na ang mga pagpipilian ng masa, dahil hindi lahat ay may access sa mga kapalit na platforms gaya ng radyo at social media.]</em> 
        </p>

        <p>
            &emsp;&emsp;Nakatira nga tayo sa <em>digital age</em>, at halos lahat ng parte ng ating buhay ngayon ay nakatali sa mga makabagong teknolohiya at paraan ng komunikasyon na kinakatawan ng mga media agency gaya ng ABS-CBN. Kung kaya’t hindi maipagkakaila kung gaano kalaki ang importansya at responsibilidad na nakapatong sa balikat ng mga malalaking pangalan ngayon sa industriya ng pampublikong impormasyon. 
        </p>

        <p>
            &emsp;&emsp;Pero sa kabila ng lahat malalaking pangalan na ito, nais ko lang ipaalala na kaya naman naging matagumpay at namamayani ngayon ang impormasyon ay dahil ipinakikilos ito ng makabagong teknolohiya gaya ng internet at mass media. At gumagana lamang ang mga makabagong teknolohiya na ito sa paggamit ng maraming tao; sa pagtangkilik ko at sa pagtangkilik mo dito. Ang ugat ng kasaysayan na ginagalawan natin ngayon ay tayong mga tao na nakikisalamuha sa isa’t isa sa pag-<em>like</em> at <em>share</em> ng impormasyon na galing sa mga entidad sa ating lipunan gaya ng mga <em>media agency</em>.
            <br>
            &emsp;&emsp;Tayong lahat ngayon ang nagpapagana sa makina ng <em>Age of Information</em>. Tayo ang nagsulat at patuloy na nagsusulat ng kasaysayan na babasahin ng mga susunod na henerasyon sa pagtalakay nila sa <em>Digital Revolution</em> na naganap sa paglipat ng ika-dalawampu’t-isang siglo.
        </p>

        <p>
            &emsp;&emsp;Mula sa <em>Star ng Pasko</em>, napag-usapan natin ang istorya ng kalamidad at pag-asa, responsibilidad ng <em>mass media</em> sa masa, ang kasalukuyang rebolusyon, at ang makinarya na nagpapagalaw sa historyang ginagalawan natin ngayon. Ang <em>Star ng Pasko</em> ang kantang pam-Pasko na ang layunin ay higit pa sa pag-aliw, at sa halip ay pinagkakaabalahan ang mismong sistema ng lipunan na ating ginagalawan. At para sa lahat ng kadahilanang ito ay masasabi ko na ang <em>Star ng Pasko</em> ang awitin na naninindigan sa lahat ng kantang nasa best Tagalog Christmas songs collection.
        </p>
    </div>

    <script src="https://code.jquery.com/jquery-3.5.1.slim.min.js" integrity="sha384-DfXdz2htPH0lsSSs5nCTpuj/zy4C+OGpamoFVy38MVBnE+IbbVYUew+OrCXaRkfj" crossorigin="anonymous"></script>
    <script src="https://cdn.jsdelivr.net/npm/bootstrap@4.5.3/dist/js/bootstrap.bundle.min.js" integrity="sha384-ho+j7jyWK8fNQe+A12Hb8AhRq26LrZ/JpcUGGOn+Y7RsweNrtN/tE3MoK7ZeZDyx" crossorigin="anonymous"></script>
</body>
</html>
